---
title: 'AI Made in Sweden: Svenska Berget AI utmanar amerikanska moln-tjänster'
description: Berget AI lanserar den första svenska tjänsten med AI-infrastruktur och inferenstjänster i samma plattform
date: 2025-04-23
author: Berget Team
tags:
  - announcement
  - launch
image: /logos/berget-logo-white.png
imageAlt: Berget AI Logo
---

AI Made in Sweden: Svenska Berget AI utmanar amerikanska moln-tjänster

- Sveriges första AI-infrastruktur och inferenstjänst ägd och grundad av svenskar
- Svensk krisberedskap möjliggörs genom garanti om AI-suveränitet
- Ingen data lämnar Sverige tack vare helägd infrastruktur i Sverige

**Stockholm 23 april 2025:** I syfte att främja tillväxt och innovationskraft, lanserar AI-pionjärerna Christian Landgren (Öppna skolplattformen) och Andreas Lundmark idag Berget AI, en utmanare till amerikanska och asiatiska moln-tjänster som möjliggör för svenska myndigheter och näringsliv att med full kontroll av sin data köra avancerade AI modeller.

”Berget AI är en lösning på den ökade oro vi ser på den svenska marknaden kring hantering och lagring av data i molntjänster som inte är legalt bundna till Sverige” säger Christian Landgren, grundare av Berget AI, och förklarar att “för första gången finns det ett alternativ för de aktörer som är osäkra kring vilken lagstiftning som gäller, vill undvika utländska beroenden, eller i värsta fall tillgång till egen data vid en eventuell krissituation”.

"Berget AI undanröjer ett av de största hindren för bred AI-tillämpning i Sverige. Det här är inte bara en teknisk lösning som underlättar regelefterlevnad eftersom data inte lämnar landet, det är ett fundament för digital suveränitet som stärker svensk resiliens i AI-eran." säger Evelina Anttila, techinvesterare, AI-entreprenör och jurist specialiserad på etiska och juridiska frågor inom AI.

“Berget AI tillhandahåller en säker, tillförlitlig och EU-compliant AI inferens och infrastruktur vilket möjliggör för Telge att ta nästa steg i vår digitaliseringsresa” säger Anis Beso, IT-Chef, Telge Återvinning.

#### Främjar AI suveränitet

Cloud Act och Foreign Intelligence Surveillance Act ger idag amerikanska myndigheter befogenhet att samla in data från amerikanska molnleverantörer även om datan lagras i Sverige eller annat EU-land. Berget AI är byggt utan beroenden till extern programvara, andra molntjänster eller infrastruktur, och ett svenskt ägarskap garanterar att ingen data kan lämnas ut till tredje land. Berget AI garanterar också att ingen kunddata som skickas till AI-modeller används i träningssyfte vilket annars är vanligt hos konkurrerande inferenstjänster.

#### Europas mest hållbara AI-infrastruktur

Berget AI:s datacenter använder cirkulär hårdvara, förbrukar inget vatten för kylning, samt drivs av 100% certifierad koldioxidfri energi i syfte att erbjuda sina kunder AI tjänster med minsta möjliga klimatpåverkan.

#### Byggd av utvecklare för utvecklare

Berget AI bygger på öppen källkod, tillämpar en transparent prissättning utan inlåsningar eller höga initiala investeringar, för fullständig flexibilitet, skalbarhet och kostnadseffektivitet.

#### Om Berget AI

Berget AI främjar AI suveränitet i syfte att stärka innovation och tillväxt i Europa. Berget AI grundades i Sverige 2024, och erbjuder AI infrastruktur och inferenstjänster för företag och offentliga organisationer. [berget.ai](https://berget.ai/)

Presskontakt: Sara Alsén, [sara@berget.ai](mailto:sara@berget.ai) +46(0)761107057

### Pressbilder:

![Christian Landgren and Andreas Lundqvist](/team/christian-andreas.jpg)
_Christian Landgren, CPTO och Andreas Lundqvist, VD_

### Högupplöst logotyp:

Vit:
![Berget Logo](/logos/berget-logo-white.png)

Svart:
![Berget Logo](/logos/berget-logo-black.png)
