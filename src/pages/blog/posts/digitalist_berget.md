---
title: Digitalist och Berget AI inleder partnerskap
description: Partnership update
date: 2025-10-27
author: Andreas Lundmark
email: andreas@berget.ai
tags:
  - partnerships
image: /images/bergetdigitalist.png
imageAlt: Digitalist and Berget AI
---
## Digitalist och Berget AI inleder partnerskap för datasuverän AI

Digitalist Open Tech AB har inlett ett partnerskap med Berget AI för att ge svenska organisationer bättre förutsättningar att införa säker och hållbar AI.

“Tillsammans kan vi nu erbjuda marknaden ännu fler alternativ för organisationer som vill behålla full rådighet över data, teknik och säkerhet. Med vår AI-plattform och våra AI-tjänster och Bergets API för suverän inference kommer kunder ha större valfrihet kring vilka modeller och hosting man vill använda för sina AI-tillämpningar” - Tim Ohlén affärsenhetschef AI, Digitalist Open Tech AB 

Genom samarbetet kombineras Digitalists erfarenhet av säkra AI-implementeringar kvalitetssäkrade genom ISO/IEC 42001 med Berget AI:s infrastruktur för datasuverän inferens och drift. Digitalist Open Tech erbjuder tjänster kring design, utveckling och införande av AI-system. Berget AI erbjuder datakontroll och leverantörsoberoende inom Sverige/EU, vilket underlättar efterlevnad av GDPR och minskar beroenden av tredjelandsleverantörer. Infrastrukturen bygger på öppen källkod och cirkulär hårdvara. Den tekniska plattformen omfattar inferens-API:er samt hosting, deployment och drift av språkmodeller och agentlösningar.

"Vi ser fram emot att samarbeta med Digitalist - vi delar både vision och värderingar kring säkerhet, öppenhet och transparens. Vi har redan märkt tydlig efterfrågan på våra tjänster från offentlig sektor och detta samarbete hoppas vi kan accelerera detta ytterligare" - Andreas Lundmark, VD Berget AI AB